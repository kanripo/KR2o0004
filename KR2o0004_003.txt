# -*- mode: mandoku-view; -*-
#+TITLE: 唐史論斷
#+DATE: 2015-08-24 22:55:44.985545
#+PROPERTY: ID KR2o0004
#+PROPERTY: BASEEDITION WYG    
#+PROPERTY: JUAN 卷下
<pb:KR2o0004_WYG_003-1a>¶
欽定四庫全書¶
　唐史論斷卷下　　　　　　宋　孫甫　撰¶
　憲宗¶
　　李綘料魏博事勢¶
論曰李綘料魏博事勢請憲宗不用兵遂收其地此真¶
廟堂之謀與之同列者得不推其賢賛其謀以濟國事¶
安可異議邪河北自天寳之亂䧟賊廣徳初雖平之尋¶
為强臣所據傳付其家各為子孫業至元和中六十年¶
<pb:KR2o0004_WYG_003-1b>¶
矣徳宗常以魏博叛逆遣將討之反致大亂憲宗又以¶
鎮定拒命出兵伐之卒不能平葢三鎮相為勢援復結¶
河南叛臣膠固其力不可卒破也及田季安死懷諫一¶
稚子領軍府事李吉甫利其㓜弱建議用兵以取魏博¶
此固常人之見殊不知三鎮相結正為子孫計一稚子¶
雖可取奈它鎮救援何必又如前日伐鎮州之失策也¶
李綘獨以先覺之明論河北諸將用部將之計令均管¶
軍馬不偏任一將故力敵權均為變不得又當主帥威¶
<pb:KR2o0004_WYG_003-2a>¶
權能制死命此策在賊中固便今魏博之勢一童子為¶
帥不能領事必偏任一將所任者權重衆心不服則六¶
十年均任之計為賊中患矣衆既起變必歸軍中一寛¶
厚之人部將忽起主兵權懼它鎮攻討非納疆土歸朝¶
則存立不得此必然之勢也綘料千里未形之事如見¶
憲宗英明從之不兩月魏博軍中有變如綘所料部將¶
田興以六州版籍請命於朝是綘之筭如神真廟堂之¶
謀也初吉甫請用兵討伐綘料其勢堅止用兵當論未¶
<pb:KR2o0004_WYG_003-2b>¶
形之事以平常之見尚可異議及田興請命事已効矣¶
猶請遣中使宣勞以觀其變待回日處置賴綘力争不¶
已憲宗頗有英斷不待使回授田興節度之命使諸鎮¶
畏威知恩平定兩河自兹而始以綘之賢明忠亮視吉¶
甫為何人然吉甫亦忠智可稱非庸常姦回之人也但¶
恥智畧不逮於綘故有横議以撓其謀至使内臣援助¶
㡬敗國事遂成姦回所為也夫宰相謀謨係天下休戚¶
已有不逮理當博采同列嘉謨固當賛助若宋璟與蘇¶
<pb:KR2o0004_WYG_003-3a>¶
許公同相明皇璟刪正多所裁斷蘇順其美奏對則為¶
之助故璟得盡其才為開元賢相蘇亦獲美名於時若¶
綘與吉甫權徳輿同列綘吉甫屢於憲宗前論事形於¶
言也其詣理者徳輿亦不能為之發明故時論以循黙¶
貶之然則宰相之任能了軍國大事此固大才上也若¶
智謀不至能從同列之議而賛助焉亦其次也若不能¶
發明同列議論循黙不言斯為下矣若吉甫撓綘正論¶
又與内臣相結㡬敗國事雖有他節可觀此一事不得¶
<pb:KR2o0004_WYG_003-3b>¶
不為姦回也後之為相者切戒之¶
　　用裴度相¶
論曰前代以來天子有興治平亂之志而或功不成事¶
不立者明斷不足也以天子之尊有明斷之才何為而¶
不可葢當興治平亂之時必究事機詳利害任賢者去¶
時弊數者之類君不能獨計必謀之臣臣未必皆賢必¶
有異同之論若辯之不至則惑惑則其事不行雖或行¶
之一姦人沮之則半道而止矣此明斷不足之患也憲¶
<pb:KR2o0004_WYG_003-4a>¶
宗用裴度為相使平冦亂可謂明斷至矣憲宗以河北¶
藩臣不奉朝命方有平定之志吳元濟於河南近鎮擅¶
襲父位且放兵肆刼命將討之鎮鄆二賊同惡相援乞¶
赦元濟之罪憲宗不許但委武元衡經畫其事又得裴¶
度賛其大計鎮鄆二賊乘兇忿恣行逆計至遣其黨於¶
都下害武元衡及傷裴度中外惶駭日虞不測有獻計¶
者請罷裴度官以安賊心憲宗大怒曰若罷度官是姦¶
計得行朝綱何以振舉朕用裴度一人足以破賊此真¶
<pb:KR2o0004_WYG_003-4b>¶
英主之言也夫能知裴度之賢足以破賊明之至也京¶
師凶賊竊發殺害宰相不撓用兵之計斷之至也宜乎¶
不數年誅除宿盜平定兩河盡復髙祖太宗之土向非¶
明斷之才何以至此夫用兵固難事加六十年叛渙之¶
地朝廷恬於姑息一日決計征討止由明斷遂果有功¶
若軍國之事不至如此之難者天子以明斷行之豈有¶
不成乎¶
　　李鄘辭平章事¶
<pb:KR2o0004_WYG_003-5a>¶
論曰李鄘辭平章舊史謂鄘雖出入顯重素不以公輔¶
自許此記事者不能知賢人心迹也鄘初為李懷光從¶
事不顧凶逆氣燄而奮其忠義以郎官使徐州諭叛兵¶
禍福使之帖息任京兆著剛嚴之名鄘之風節如此元¶
和初拜鳳翔節度使是鎮舊用武將有神策行營之稱¶
初受命必詣軍修謁鄘奏罷之其不附宦者有素矣及¶
鎮淮南㑹吐突承璀監軍承璀方貴寵鄘亦剛嚴自處¶
差相畏重未嘗相失承璀歸朝薦鄘憲宗用其言乃命¶
<pb:KR2o0004_WYG_003-5b>¶
作相鄘與承璀不相失者與天子貴寵臣共事不可下¶
不可慢百事及禮而已我謹於禮彼亦不能驕彼不驕¶
則不能撓我事矣鄘之意止於此豈欲其薦已哉君子¶
進用於時不可失其正況宰相之任安可由宦者引用¶
此所以懇辭其任正與前不受神策行營之稱同爾若¶
謂鄘素不以公輔自許則凡仕者非至懦之品誰不欲¶
至貴位大者思行其道小者思濟其欲況鄘之賢巳位¶
方鎮何不自許為宰相也鄘恥為宦者所薦不顧宰相¶
<pb:KR2o0004_WYG_003-6a>¶
之貴以全名節史官不能發明其事以戒世之姦邪卑¶
猥附權倖以進而不知恥者乃謂鄘素不以公輔自許¶
其不知賢人之心迹甚矣¶
　　注意相¶
論曰古人謂天下安注意相天下危注意將此非通論¶
夫天下安固注意於相天下危亦宜注意於相也相得¶
人則將自出矣今觀唐事大可騐徳宗建中時以兩河¶
亂鋭意平定得馬燧李抱真李晟輩數名將任之竟不¶
<pb:KR2o0004_WYG_003-6b>¶
能平魏博淄青之亂反致大變者相不得人也所相者¶
盧杞無公忠之心無經營處置之才雖有名將功不克¶
成也憲宗自即位有興復大業之志首得杜黄裳陳安¶
危之本啟其機斷繼得武元衡裴垍李綘裴度謀議國¶
事數人皆公忠至明之人故能選任將帥平定冦亂累¶
年叛渙之地得為王土四方之人再見太平者相得人也¶
則所謂天下危亦當注意於相相得人將自出矣非其¶
騐歟或曰建中之間叛者李希烈田恱朱滔皆劇賊非¶
<pb:KR2o0004_WYG_003-7a>¶
元和中劉闢李錡盧從史王承宗吳元濟李師道之比¶
也故馬燧輩不能平希烈等數賊髙崇文輩能平闢等¶
數叛臣也此由賊之强弱將之用力難易何繫於相之¶
事焉荅曰希烈等雖劇賊過於闢等然馬燧李抱真李¶
晟之將亦過於髙崇文李光顔李愬之徒矣將才賊勢¶
正兩相等前後成功異者實繫於相也建中元和之事¶
難以䟽舉今舉一二顯者證之馬燧輩敗田悦於洹水¶
恱奔魏州城中敗卒無三二千人皆夷傷未起日夕竢¶
<pb:KR2o0004_WYG_003-7b>¶
降燧等若乘勝進取獲田悦收魏博反掌間耳時河北¶
劇賊惟悦悦既平李納勢孤望風自降況朱滔等未叛¶
河北既無事河南諸賊無黨援何能為哉但燧與抱真¶
不和遷延不進致悦嬰城固守且誘朱滔等同叛遂成¶
横流之勢葢燧窺朝廷之事盧把所為險薄專招怨讐¶
必無公平之法故少所畏憚敢乘私忿之心不了國事¶
也杜黄裳薦髙崇文討劉闢崇文固盡心國事黄裳尚¶
慮未果成功以其所憚者制之諭之曰若不用命當以¶
<pb:KR2o0004_WYG_003-8a>¶
劉澭代汝黄裳既薦名將復以能者制之崇文不得不¶
速於立功也裴度續督戰淮西諸將聞之無不用命知¶
度必能賞功罰罪也以此證之天下安危皆繫於相豈¶
不章章乎然相之賢非天子之明不能任此又見憲宗¶
之明也憲宗之明能任賢相則徳宗以政柄付之姦人¶
果何如主哉元和之治建中之亂後之君天下者宜鑒¶
之¶
　　裴度罷相位¶
<pb:KR2o0004_WYG_003-8b>¶
論曰憲宗用數賢相故能平治天下然數相中裴度功¶
尤大惜乎以成大功遽為姦人所擠罷去相位何前日¶
用度之明後罷度之昏也當淮西之亂鎮鄆連謀變起¶
都城宰輔被害時不用度賊勢莫遏天下亂矣憲宗既¶
以明斷用度度得盡其才經營國事故朝政日修國威¶
日振平淮西服鎮州收淄青四方欣欣再見平世度之¶
大功如是若久任之貞觀之治可復也但憲宗以世難¶
漸平有侈樂之態奸人皇甫鎛本以聚歛進用至為宰¶
<pb:KR2o0004_WYG_003-9a>¶
相度極陳鎛姦惡之狀一不聽納鎛自知公議不容益¶
以狡計固寵㑹内出陳朽庫物付度支鎛以善價賈之¶
用給邊軍將士大怒焚其所賜度入言之鎛於人主前¶
引足指靴曰此乃内庫物也臣以二千得之其堅如此¶
此真奴僕之態憲宗寵奴僕之人不顧忠臣之奏竟以¶
鎛言罷度相位何昏暗如此葢憲宗中智可上可下之¶
主也當患難則能用忠良稍無事則必説姦佞用忠良¶
所以成己之事說姦佞又以濟己之欲故前之用度其¶
<pb:KR2o0004_WYG_003-9b>¶
明出中智之上懼患難之大也後日寵鎛其昏在中智¶
之下見世事之平也又素寵内臣吐突承璀承璀方用¶
事鎛以賂結之姦計日行度不得不罷也度既罷鎛得¶
專養君欲自固恩勢憲宗方蕩然自得謂天下無事唯¶
慮年壽之不長侈樂之不極鎛進方士以長生惑之宦¶
官衆多日益親寵不數月為金丹所誤忿怒不常宦官¶
遂起逆謀矣前日用賢能平天下後日寵姦不保其身¶
以憲宗中智以上之主功業已成威福甚盛一日昏惑¶
<pb:KR2o0004_WYG_003-10a>¶
尚取大禍後之人君功業威福不逮者得不為戒¶
　穆宗¶
　　失河北¶
論曰長慶失河北穆宗昏主崔植杜元頴輩庸才皆不¶
足議迹其本由憲宗失之也元和十年憲宗用裴度相¶
至十四年兩河平定天下藩鎮無跋扈之臣時方治平¶
憲宗遂有驕逸之意以姦人皇甫鎛為相逐度出鎮憲¶
宗既逐度穆宗止得用崔植元頴輩矣逐賢相任常才¶
<pb:KR2o0004_WYG_003-10b>¶
欲天下無事不可得爾所以復失河北也一賢者相凡¶
四年平定天下數常才相不二年河北復亂所謂天下¶
安危皆繫於相事豈不明乎或曰憲宗用裴度相雖平¶
定兩河然鎮之受代在蕭俛段文昌崔植作相之時幽¶
之納土在元頴作相之後二鎮雖復失之本亦由數相¶
得之何闗裴度事耶荅曰長慶初得幽鎮雖在植輩作¶
相之時然本由裴度能定兩河故國威大振鎮州覩諸¶
賊伏誅無所援助納徳棣質愛子朝憂夕懼不敢保首¶
<pb:KR2o0004_WYG_003-11a>¶
領鎮既懼幽自懾伏矣致國威如是非度而誰植輩相¶
穆宗得鎮得幽乘時得之耳有何施為乎亦猶李林甫¶
牛仙客初相明皇尚致天下獄訟稀少也況蕭俛段文¶
昌建議銷兵先以失策則植輩常才可知也兼不止失¶
幽冀鎮魏博亦為賊臣所據矣若憲宗既平天下深念¶
安危之本不縱驕逸不任姦人使度久於其位經制國¶
事以固本業穆宗雖中常之主顧大勲徳為輔必不至¶
荒僻姦邪倖臣憚宰相剛正必不敢肆其所為藩鎮懼¶
<pb:KR2o0004_WYG_003-11b>¶
宰相威畧必不敢跋扈若是天下豈有事乎憲宗既已¶
逐賢相穆宗為君僅及中智數常才相之衆邪倖惑之¶
朝政不修法度廢弛藩臣何憚而不亂也長慶君臣之¶
事不足議其本由憲宗失之也¶
　　韋處厚乞相裴度¶
論曰韋處厚不顧李逢吉兇威而斥其黨不念裴度舊¶
隙而言其賢此公忠之性過人而益之以至明也當昭¶
愍即位以童年方倚大臣大臣李逢吉兇人也欺天子¶
<pb:KR2o0004_WYG_003-12a>¶
㓜弱大植朋黨專報私怨有所貶逐者百僚賀於中書¶
以明快意其姦兇氣燄至此在朝之人孰敢犯之處厚¶
一侍臣孤直自立任郎官日常為裴度因事貶官逢吉¶
於度亦所深怨也處厚犯權臣之威稱其所怨復不念¶
己之隙力言其賢葢以逢吉所為乃兇狂之態我公直¶
無過何畏彼哉度雖嘗逐我未知我耳河北之亂非度¶
不能平定當天子憂憤之時度方為逢吉所抑不得大¶
用我近臣也安得以有隙而不言其賢哉是公忠之性¶
<pb:KR2o0004_WYG_003-12b>¶
過人而益之以至明也夫公忠則專計國事而不為身¶
謀至明則深辨事理之歸處厚盡是道宜乎位至宰相¶
才業名徳重於天下也¶
　　昭愍遇害¶
論曰昭愍年十六即位非上智之性不無童心然能納¶
韋處厚忠言辨李逢吉姦黨知裴度大賢而召之復相¶
從李程之諫輟土木之後得李徳裕奏令罷進繚綾聽¶
裴度陳論止東都巡幸復數視朝勤於聽政以此觀之¶
<pb:KR2o0004_WYG_003-13a>¶
本非荒暗之主若忠賢久於輔導亦庶㡬漢昭之比也¶
但為内臣惑亂極其荒僻而崩原其事迹不止昭愍之¶
過乃近臣積習之患也何以驗之緣内臣仇士良致仕¶
戒其黨曰今日為諸君言久逺計天子莫教閑閑則讀¶
書讀書則近文臣重文臣則廣納規諫減玩好省㳺幸¶
如此則吾輩恩澤漸薄權力不重諸君常以毬獵聲樂¶
惑亂之㳺幸之所極奢侈盡竒伎使一處盛於一處如¶
此則不暇讀書不親萬機不知外事吾輩恩澤永無踈¶
<pb:KR2o0004_WYG_003-13b>¶
間觀士良之言則内臣姦巧惑亂人主之術盡見矣夫¶
功業之君在位嵗久如憲宗者不能免内臣之惑況冲¶
年之君即位之初乎雖忠賢輔導於外間數日一見率¶
不過數刻接對所言者多逆意之事姦巧内臣窮日夜¶
惑亂所言者多徇欲之事在冲年之君中人之性何理¶
勝之哉既惑亂之又慮冲年之性喜怒無定或責罰之¶
禍及乃行弑逆之謀凡七年之間弑逆再矣後之人主¶
得不凜凜乎¶
<pb:KR2o0004_WYG_003-14a>¶
　文宗¶
　　貶杜元頴¶
論曰杜元頴事憲宗為翰林學士穆宗即位自司勲員¶
外郎加中書舍人不周嵗用為宰相時議詞臣進用之¶
速未有其比宜罄所學盡忠節以輔時治茍謀議有失¶
但竭心於事亦可見大臣報國之節何得畧無能效著¶
聞於時已負國矣及出鎮於蜀遇昭愍冲年即位首進¶
罨畫打毬衣五百事自後廣求珍異玩好之具貢奉相¶
<pb:KR2o0004_WYG_003-14b>¶
繼用圖恩寵以至纎息倍歛大取軍民之怨不忠無識¶
一至於此人臣已為將相矣若守正獲寵此固至榮然¶
於將相之位又何以加若守正自固而為主所疎矣已¶
必無過亦不為辱至於名亦未必失何乃遇人君冲年¶
專導侈欲以圖恩寵恩寵果深欲何為哉如李徳裕在¶
浙西昭愍凡有宣索再三論奏罷其貢獻此以生民為¶
意不奉君之侈欲也觀徳裕之賢視元頴為何人葢元¶
頴窺憲宗晩年及穆宗長年即位多縱侈樂厚纎人二¶
<pb:KR2o0004_WYG_003-15a>¶
長君尚若此昭愍童年尤常奢逸遂專以侈靡奉之殊¶
不知窺時作事而不正者事極而禍變起矣使元頴不¶
誅歛民人專奉君欲未必不入登三事苟不登三事外¶
不失方面之任内不失尚書僕射之位反以圖寵之故¶
專務誅剥以取衆怨蠻賊乘隙大害一方坐是貶死遐¶
裔後之為將相者可不戒哉¶
　　辯朋黨¶
論曰人君惡臣下朋黨者以其植私而背公欺聰明竊¶
<pb:KR2o0004_WYG_003-15b>¶
威福亂國政也朋黨為患如是誠不可不防然在辯之¶
精爾辯之不精君子為小人所陷矣葢君子小人各有¶
其徒君子之徒以道合小人之徒以利合以道合者思¶
濟其功此同心於國事非朋黨也以利合者思濟其欲¶
此同心於私計乃朋黨也二者混殽並進非明君曷易¶
辯之君不能辯則君子為小人所勝必矣葢君子之徒¶
見義則鋭意以進誠其言直其道不能曲防非意之事¶
小人窺之懼君子道行則不便於己取疑似之跡讒之¶
<pb:KR2o0004_WYG_003-16a>¶
於君矣君子被讒又恥自辨但守道自信而已小人之¶
徒不然見利則詭計以進巧其言曲其意復彌縫其隙¶
用心無所不至勝於人便於己險薄邪佞皆可為所以¶
常勝於君子也君子小人情狀如此非君之明曷能辨¶
也前代之君辨者少而不辨者多其事不能䟽舉直以¶
唐之四事論之君至明則人不能誣人以朋黨君雖明¶
為情所惑則不能察小人之黨辨君子之不黨君雖明¶
而弱雖辨君子小人而不能制其黨君明不足雖察其¶
<pb:KR2o0004_WYG_003-16b>¶
有黨而不能辨其情之輕重貞觀中蕭瑀謂房喬輩數¶
大臣相黨常獨奏云此等相與執權有同膠漆陛下不¶
細詢知但未反爾太宗謂瑀曰為人君者須駕馭英才¶
推心待士卿言不亦甚乎何至於此時房喬輩同心國¶
事知無不為瑀雖非小人但以性剛躁復多猜惑妄言¶
喬輩朋黨太宗英明方辨其事不然數賢何以免責不¶
惟不免其責且無以盡其才謀助成治平之業矣此所¶
謂君至明則不能誣人以朋黨也元和末裴度崔羣同¶
<pb:KR2o0004_WYG_003-17a>¶
相度以勛徳羣以仁賢為天下瞻望及皇甫鎛以聚¶
斂進復結倖臣取相位中外大以為非度羣累言鎛¶
邪險之狀憲宗反疑度羣朋黨寵鎛愈甚至謂度¶
等曰人臣事君但力行善事自致公望何乃好植朋黨¶
度對曰君子小人未有無徒者君子之徒則同心同徳¶
小人之徒是謂朋黨帝曰他人之言亦與卿言相似豈¶
易辨之夫以度羣之大賢視鎛之邪黨如鸞皇之與¶
蚊虻人人可見而憲宗惑之葢方務邪樂惡忠而喜佞也¶
<pb:KR2o0004_WYG_003-17b>¶
觀初用度羣之意非為不明一日昏惑至此此所謂君¶
雖明為情所惑則不能察小人之黨辨君子之不黨也¶
昭愍即位其相李逢吉大植朋黨明報錄怨排裴度逐¶
李紳欺君冲幼畧無所憚賴韋處厚不顧凶險氣燄¶
言度之大賢雪紳之非辜昭愍深信處厚之忠許度復相¶
憫紳貶逐然不能誅逢吉之姦黨此所謂君雖明而弱¶
雖辨君子小人之徒不能制其黨也至文宗辨徳裕宗¶
閔之黨大惡之然觀二李之過似均而情之輕重則異¶
<pb:KR2o0004_WYG_003-18a>¶
矣宗閔輩在元和中對賢良策深詆時病李吉甫作相¶
怒其言薄其恩命故宗閔憾焉後宗閔得用排李徳裕¶
及其相與者徳裕得用亦排宗閔及其相與者故交怨¶
不解其過似均矣但徳裕未相在穆宗昭愍朝論事忠¶
直有補於時所厯方鎮大著政効又裴度常薦之作相¶
為宗閔輩所沮而罷遂領劒南雖因監軍王踐言入言¶
維州事文宗召以歸朝遂命作相本由功名用也及秉¶
政羣邪不悦竟為姦人李訓鄭注所譛引宗閔代之宗¶
<pb:KR2o0004_WYG_003-18b>¶
閔未相絶無功效著聞任侍郎日結女學士宋若憲知¶
樞宻楊承和求作相以此得之及其出鎮也又由訓注¶
復用此徳裕之賢與宗閔不侔矣又徳裕所與者多才¶
徳之人幾於不黨但剛强之性好勝所怨者不㤀所與¶
者必進以此不免朋黨之累然此宗閔之姦則情輕也¶
文宗但以其各有黨嫉之不能辨其輕重之情明已不¶
足矣又聽訓注所譛朝之善士多目為二李黨而逐之¶
此所謂君明不足雖察其朋黨而不能辨其情之輕重¶
<pb:KR2o0004_WYG_003-19a>¶
也夫太宗之明為人君者當法之憲宗之惑為人君者¶
當戒之昭愍之弱為人君者當勉之文宗之明不足為¶
人君者當深思之深思之術尤在盡心焉且有人言於¶
君曰某人朋黨也若其人道未信功未明君當詰之曰¶
朋黨有何狀言者必曰相援以欺君也君又當詰之¶
曰所欺者何事若陳所欺之事害於國病於人圖於¶
利其狀明白此朋黨無疑大則罪之小則疎之宜矣若¶
言者不能陳害人圖利之狀此乃誣人以朋黨大則罪¶
<pb:KR2o0004_WYG_003-19b>¶
之小則疎之亦宜矣又或言者陳似是之狀未甚明白¶
君當審其人與言者位不相逼乎素無仇怨乎何人以¶
公議進何人以權倖用何人論議有補於國何人才行¶
有稱於時復參驗他臣而究其本末則言者與被言之¶
人是非辨矣人君能如是臣下豈有朋黨之事或曰何¶
以能如此答曰在明與公或曰中智之主性有所蔽明¶
與公安得兩盡也曰不聽左右偏言則明矣不以説意¶
親之不以忤意疎之則明矣¶
<pb:KR2o0004_WYG_003-20a>¶
　　制内臣¶
論曰内臣贈官非古典也然於此見旌善之事焉内臣¶
自武后稱制始預事尚未有招權著名者明皇朝髙力¶
士以權寵擅名李林甫楊國忠安祿山輩皆因之取將¶
相林甫等既致時亂力士貶死遐裔矣肅宗朝李輔國¶
以扈從微勞過受恩寵至專掌禁兵故輔國脅遷明皇¶
升黜將相兇横既極盜殺之於家矣肅宗寵魚朝恩始¶
命為觀軍容使代宗寵之又加天下觀軍容使朝恩驕¶
<pb:KR2o0004_WYG_003-20b>¶
横既甚勢不可容遂使之自縊矣代宗又寵程元振使¶
典禁兵元振奸險擅權大為將相之害代宗避狄陜州¶
詔諸鎮兵赴援將帥懼元振誣譛多不敢至及栁伉極¶
言其狀元振貶死荒徼矣徳宗寵竇文場霍仙鳴命為¶
神策中尉纎人裴均輩附之徃徃外取方鎮内取要官¶
文場仙鳴輩權任既盛内臣亦嫉之仙鳴被害以死文¶
場甚懼堅乞致仕僅免於禍憲宗寵吐突承璀至委鎮¶
州征討之任卒無功効尋以其黨納賄事所連出為淮¶
<pb:KR2o0004_WYG_003-21a>¶
南監軍後復寵任以妄議太子為穆宗誅死文宗寵王¶
守澄姦惡既甚竟至賜死自明皇以後内臣以罪誅死¶
與貶者不可勝紀但力士等八人以權力著名於時此¶
内臣之尤盛者然三誅死二貶死一為盜殺一毒死文¶
場禍至而避亦姦名不朽以此觀之内臣取恩既盛鮮¶
有不罹禍者葢受恩不知紀極恣其所為以至過惡之¶
甚也惟順宗朝俱文珍以剛直著稱又有翊戴憲宗之¶
功位至右衛大將軍知内侍省事不聞驕暴之名及其¶
<pb:KR2o0004_WYG_003-21b>¶
卒也贈開府儀同三司文宗朝馬存亮雖在中尉不與¶
王守澄同惡力止其屠害宋申錫家屬又有保衛昭愍¶
之功權寵既盛能奉身以退是年卒贈揚州大都督兹¶
二人者生獲令名死有光寵為善之効也天子任内臣¶
能常以力士存亮等善惡之効示之無使權寵之過不¶
惟不害國事亦足以保全之也¶
　　鄭覃言開成政事¶
論曰鄭覃言開成政事元年二年好三年四年即漸不¶
<pb:KR2o0004_WYG_003-22a>¶
好頗得其實楊嗣復不顧事理但謂覃譏已要君求退¶
意不容覃至有上累聖徳之言此姦人計也開成初覃¶
與李石同相賛文宗為治論議勤&KR0704;文宗勵精亦甚聽¶
納如内置赦令一通以時省覽勅長吏奉行不違恩及¶
天下紫宸與宰相及諸司官論事各舉職以郭承嘏任¶
給事中有封駮之益不令外任湖南進羡餘錢令收貯¶
以備水旱徐州税色害人悉使除罷王彦威進度支錢¶
羡餘物求寵給邊軍衣賜不時黜授衞尉卿嘉李石剛¶
<pb:KR2o0004_WYG_003-22b>¶
直之議沮内臣仇士良威勢不使撓權此元年二年之¶
政事也至三年仇士良遣盜刺石文宗罷石政事使之¶
出鎮朝廷待將相舊禮一皆寢罷以滋士良之勢中書¶
門下奏事各挾所見動成忿競無至公同心之稱又奏¶
改舊制不令僕射尚書等論朝廷事文宗取後宫之言¶
議廢皇太子雖宰輔及憲官等論執得以不廢然太子¶
尋薨於太陽院仇士良用軍中誣謗之事枉害五十餘¶
家此三年四年之政事也以是觀之鄭覃之言豈非得¶
<pb:KR2o0004_WYG_003-23a>¶
實嗣復但恨覃沮已引用李宗閔之黨遂乘此指為瑕¶
釁盡力排之覃與嗣復同相況居四輔之首既言政事¶
一年不及一年亦自言其過嗣復不共謀國事求其失¶
而更之但快憤心以覃言為過及罷覃獨當國政又何¶
所施為哉不踰年禍敗葢自取之也¶
　　不能制内臣¶
論曰文宗在位十五年好節儉尚仁恵納争諫重儒術¶
時與大臣論國事勤勤懇懇以致太平為思兹可謂仁¶
<pb:KR2o0004_WYG_003-23b>¶
愛之主然資性優柔乏明斷之才求治雖&KR0704;卒成孱弱¶
之態足見人君之體明斷為大也若乏明斷雖勤政無¶
過亦不免於孱弱矣文宗自即位惡内臣暴横有除去¶
之意又以其黨方盛不能公然處之遂宻諭學士宋申¶
錫與外廷謀之乃命申錫作相是重其權任使之立事¶
也申錫方有謀王守澄窺之使本軍校誣申錫罪文宗¶
不思倚任申錫本意至與大臣等久議不辨諫官懇論¶
其事震怒斥之竟不出告者付外廷勘鞠雖賴衆議稍¶
<pb:KR2o0004_WYG_003-24a>¶
辨其狀申錫竟不免貶逐當時若出告者付外廷推究¶
守澄雖巨惡詭迹顯露其黨曷敢附之況馬存亮輩本¶
不與之同心去之何難既去守澄其黨見天子明斷如¶
此安敢復驕横也此機既失仇士良權力日盛士良嫉¶
宰相李石剛正遣盜圖之㡬於致害中外皆知士良所¶
為文宗若法憲宗用裴度意益厚石且推變起之端正¶
士良典刑其黨見天子明斷如此安敢出死力救之自¶
取刑戮二事俱失内臣氣勢愈盛天子垂涕而不能制¶
<pb:KR2o0004_WYG_003-24b>¶
矣後之人君&KR0704;鑒之¶
　武宗¶
　　殺陳王安王¶
論曰武宗殺陳王安王又欲殺李珏等不惟褊狠之過¶
乃不思召後代之亂也文宗繼昭愍即位晚節無子以¶
陳王昭愍之子立為儲貳李珏之議得其正矣及文宗¶
大漸仇士良矯詔立武宗武宗文宗之弟於次序不若¶
陳王之正然既即位陳王李珏何罪乃聽士良之譛乗¶
<pb:KR2o0004_WYG_003-25a>¶
褊狠之性也已殺陳王矣又欲殺珏雖輔相懇救其事¶
然竟逐之是使大臣當立儲貳之際不得正議也正議¶
者獲罪則後之大臣當國嗣之議不敢忠言矣臣不敢¶
忠言則天子之子必長年而大賢可無他慮若㓜而未¶
有賢名或無子孰敢正議其立者大臣不敢正議國嗣¶
何時而定争奪患起何所不至豈非召後代之亂耶如¶
嗣復立安王之議乃為不正然必事狀明白中外所知¶
乃可罪之以戒後挾私而議國事者如事狀曖昩寧知¶
<pb:KR2o0004_WYG_003-25b>¶
非譛又安可罪哉¶
　　李徳裕讓太尉¶
論曰李徳裕自穆宗至文宗朝厯内外職任奏議忠直¶
政績彰顯遂當輔相之任然為邪佞所排不克就功業¶
及相武宗英主始盡其才回鶻在邊先請待以恩好及¶
其侵軼乃授劉沔石雄成算使之平蕩得中國大體上¶
黨拒命舉朝懼生事不欲用兵徳裕料其事勢奏遣使¶
魏鎮先破聲援之謀且委征討之任魏帥遷延其役使¶
<pb:KR2o0004_WYG_003-26a>¶
王宰領師直趨磁州據魏之右魏帥懼全軍以出又以¶
王宰必有顧望令劉沔領軍直抵萬善示代宰之勢宰¶
即時進兵太原之亂楊弁結中使張皇其事徳裕折中¶
使姦言使王逢將陳許易定兵進討太原兵戍於外者¶
懼客軍攻城并屠其家徑歸擒弁盡誅叛卒此皆獨任¶
其策不與諸將同謀大得制御將帥用兵必勝之術上¶
黨既平太尉之命賞其功也徳裕懇辭而後受者懼位¶
髙而禍至爾既知其禍何不益修仁徳以保功名反益¶
<pb:KR2o0004_WYG_003-26b>¶
剛强之性取怨於人竟為姦邪所陷是知禍而不知避¶
也夫得位而立大功名人之所難也保其功名人之所¶
易也立功名非天賦大才不能保功名平其心無怨忌¶
足矣徳裕能其難者不能其易者惜哉¶
　　不能駕馭李徳裕¶
論曰人君於大臣得委任之道又得駕馭之術則大臣¶
得盡心於事以成勲業而推公於人不敢竊威福矣二¶
者一不可失惟太宗得之貞觀中陳思合上抜士論意¶
<pb:KR2o0004_WYG_003-27a>¶
間房杜則立行竄逐蕭瑀奏中書門下朋黨則折其妄¶
言竟黜於外可謂能委任矣集中書門下議事必命諫¶
官御史史官隨入或正其失或糾其過或書其非李靖¶
以老疾家居欲復使為將一言於朝靖已起而統兵可¶
謂能駕馭矣使大臣各成功名不敢驕横其道其術如¶
此武宗用李徳裕頗得委任之道故徳裕盡其才謀獨¶
當國事時之威令大振者委任之至也但武宗性雄毅¶
觀前朝法令不行紀綱衰替將大振威令知徳裕才首¶
<pb:KR2o0004_WYG_003-27b>¶
命作相徳裕謀畧動合其意故專任之委任既專權勢¶
自重權勢既重天子始不悦之則怨者得窺其隙而攻¶
之矣彼勢已重而怨者攻之肯帖帖乎必至於禍而後¶
已嗚呼武宗英主知賢相而任之不能駕馭尚致太專¶
之弊中常之主不知人而任之又不能駕馭為害大矣¶
或曰既稱英主賢相何待駕馭而無過荅曰君臣之性¶
皆雄毅則鋭於行事而或不思則喜怒有時而過行事¶
不無不平武宗自未免此累安能察徳裕之情徳裕於¶
<pb:KR2o0004_WYG_003-28a>¶
牛僧孺李宗閔輩相怨之久人人所知平上黨之際奏¶
逐僧孺輩明恃成功而報怨僧孺雖非大賢嘗位宰輔¶
矣徳裕之言有何顯狀至貶之遐裔宗閔已出逺郡刺¶
史亦不因顯過而流竄御史崔元藻按事有異是舉其¶
職乃不覆驗而黜之栁公權方以才望為集賢學士無¶
故罷職是一徇徳裕之意矣任其才從其謀髙其位厚¶
其禮可矣何得一徇其意耶若徳裕言人之罪其狀明¶
白固自當從事或不明豈得不詢驗其狀若不然當有¶
<pb:KR2o0004_WYG_003-28b>¶
所制也有所制則徳裕無過矣或曰武宗英主能任大¶
臣而不能駕馭中常之君何以盡委任之道駕馭之術¶
荅曰惟至公可矣至公者不以合意悦之而不察其過¶
不以違意怒之而不知其賢人君用大臣平其心如是¶
則委任之道駕馭之術庶㡬矣¶
　宣宗¶
　　貶李徳裕¶
論曰李徳裕以傑才為武宗經綸夷夏屢成大功振舉¶
<pb:KR2o0004_WYG_003-29a>¶
法令致朝廷之治誠賢相矣但宣宗久不得位又不為¶
武宗所禮舊怨已深徳裕是用事大臣自不容矣況徳¶
裕性剛少恕不忘怨讎與宗閔輩相排斥凡十數年畧¶
無悛意宗閔固姦人常任宰輔為逺郡刺史矣復乘成¶
功之際誣其罪而流竄至牛僧孺雖宗閔黨然有一時¶
名望斥之遐裔物議豈平王涯賈餗之禍本仇士良誣¶
謗中外所知徳裕於二人不聞有隙但怨李訓陷已而¶
忿及涯餗子孫避禍於上黨者已為亂兵所害又為勅¶
<pb:KR2o0004_WYG_003-29b>¶
書實涯餗之罪言已戮其後嗣布告中外夫宗閔已逐¶
涯餗子孫已戮尚聲其罪以快忿心則在朝之人常有¶
不足者得不懼乎不惟不足者懼凡有勢位於朝非大¶
賢至公之人鮮不畏矣葢大賢至公自知才用不在徳¶
裕下彼雖大任我亦能施為或徳裕專權不容我之施¶
設但彼之謀國無失足矣何須功効出於我哉此所以¶
無畏也如白敏中令狐綯輩才能望徳裕絶逺又固寵¶
保位無至公之心於徳裕雖無隙意然徳裕用不便於¶
<pb:KR2o0004_WYG_003-30a>¶
已故乘人主有不容之意盡力陷之也無隙者尚爾常¶
不足者可知矣¶
　　小節¶
論曰宣宗久居藩邸頗知時事故在位十三年尚儉徳¶
以恤人隠謹法令以肅臣下恩厚宗室禮重宰相至於¶
微行以察取士得失焚香以讀大臣奏疏誠好徳之君¶
也然知人君之小節而不知其大體懿安太后嫡母也¶
不能盡禮事之反致暴崩為世所駭李徳裕有濟時才¶
<pb:KR2o0004_WYG_003-30b>¶
不能容而逐之令狐綯功徳無聞復容子納賄有紊時¶
政至懿宗朝諫臣疏綯之罪曰大中威福又欲行於今¶
日則當時事可知也其河湟歸順夷夏粗安乃承武宗¶
用徳裕之後威令已盛而然也不然宣宗用敏中輩於¶
時何所經畫哉至寵次子不定儲位裴休奏請乃曰若¶
立太子朕便是閒人此尤昧人君大體也卒至内臣争立¶
嗣君㡬至亂是宣宗區區為善止於小節耳¶
　懿宗¶
<pb:KR2o0004_WYG_003-31a>¶
　　令狐綯縱賊¶
論曰令狐綯大臣也當同國休戚天下有患可救則力¶
救之況帥淮南一道小冦入境方憂討除未敢為暴部¶
將察其必敗之勢討之甚易不討必致禍亂綯乃曰長¶
淮以南他不為暴聽其過去餘非吾事也豈大臣憂國¶
之意真庸人茍且之見耳尋致大亂屠害十數郡生靈¶
集天下兵討之周嵗方平則綯之罪不容誅矣綯為武¶
宗寵待位極將相一日致國患如此其後罪露懿宗止¶
<pb:KR2o0004_WYG_003-31b>¶
命罷為太子太保罰典如是何以戒大臣姦雄不忠之¶
罪宜乎天下大勢之去也¶
　　用韋保衡路巖相¶
論曰唐自天寳而下巨盜繼起時有忠傑將相救世定¶
亂加以元和㑹昌英主賢臣功業甚盛故厯年滋久大¶
勢不衰懿宗居位固中智以下之才復將相不賢於前¶
世天下日以多事矣兵亂淮徐蠻冦蜀方連年用兵民¶
力困弊於時人君勤勞政事倚任忠賢尚可救時之患¶
<pb:KR2o0004_WYG_003-32a>¶
懿宗乃用韋保衡路巖作相納賄樹私大紊時政刑殺¶
無辜甚衆大臣忠諫逐之遐裔保衡與巖乘勢陷人恣¶
行貶逐二兇為患中外所憂懿宗方崇奉佛教泰然自¶
安故國政多僻而時事不理賢才既逐而忠諌無聞生¶
民困弊徳澤不及於天下大勢自是去矣¶
　僖宗¶
　　鄭畋罷相¶
論曰咸通衰亂之後僖宗童年繼位政在内臣固無逺¶
<pb:KR2o0004_WYG_003-32b>¶
謀以救世患難雖宰相王鐸崔彦昭有一時名望亦非¶
雄傑之才不能力正時事及鄭畋當政謀議要&KR0704;多中¶
事機但同列盧携昬庸不忠與内臣田令孜相結沮畋¶
之言不克施用夫巢賊本負販之民非祿山輩但因饑¶
年驅細民刼財物資朝夕之用爾何至成大亂由朝廷¶
衰微邪臣誤計任髙駢宋威輩皆姦險無節争功忌能¶
玩冦久權養成賊勢賊勢既盛駢以重兵居天下之衝¶
反閉壁自固賴畋作帥於岐以謀破賊振國之威復傳¶
<pb:KR2o0004_WYG_003-33a>¶
檄諸鎮激以忠義致勤王之師大集闗中賊勢既蹙雁¶
門兵至得以平之況僖宗避難之初賊乗勢而西非畋¶
遏其銳危亂可測乎又以忠謀致諸鎮勤王之舉畋雖¶
去鎮不親平賊其功則由畋也僖宗賞畋之功復命輔¶
政雖在衰世亦秉朝綱令孜兇横怒畋公正與姦黨誣¶
䧟罷之僖宗孱弱不能主張賢相天下之事因無所制¶
國祚必至於亡也¶
　　李克用討朱全忠¶
<pb:KR2o0004_WYG_003-33b>¶
論曰巢賊之平李克用為功臣之首雖麄猛之人朝廷¶
恩賞至厚夙性豪雄不無感激可一時倚賴矣全忠出¶
於巢黨力屈來降都統王鐸崇奬過分已受同華節帥¶
不因立功朝廷又與宣武大鎮克用追賊還過其地全¶
忠邀之軍府宻謀殺害克用既免不舉兵報怨奏討甚¶
得人臣之體以降賊害功臣是賊心不悛況帥宣武未¶
久兇勢未張本無功名可以贖罪討之正得事宜若乘¶
克用兵鋒詔近鎮助之破全忠必矣兇賊既除使克用¶
<pb:KR2o0004_WYG_003-34a>¶
感恩可以倚賴諸鎮觀之亦未必敢為相噬之計天下¶
或未至横流也僖宗懦弱輔相庸暗宦官暴横一無經¶
逺之謀失此機便卒致諸鎮交亂巨盜肆逆三百年宗¶
社喪於盜手噫¶
　昭宗¶
　　朱全忠篡逆¶
論曰昭宗即位世已亂矣雖尊禮大臣博求賢傑志欲¶
興復而大臣竭忠者杜讓能一人而已其他無不與方¶
<pb:KR2o0004_WYG_003-34b>¶
鎮相結方鎮藉大臣為援大臣欲固權位亦結藩鎮為¶
重孔緯有一時名望尚與朱全忠交通崔昭緯輩固宜¶
交邠岐矣内外將相不忠天下大勢横流以至於此昭¶
宗欲何施為乎加之輕信易動動而無謀何以制服諸¶
鎮賊臣也然賊臣之心亦可以恩信結一時之可倚者¶
莫如太原太原有平賊大功爵賞已厚但為全忠所圖¶
蓄忿不解昭宗若加之恩意虜性勁直感恩必深太原¶
順則河東近輔魏鎮舊帥豈有不順之勢數鎮既順使¶
<pb:KR2o0004_WYG_003-35a>¶
讓能賢相經營於内復引同心之賢賛助時政宦官暴¶
横者去之姦人害政者逐之朝廷漸治國威可漸振矣¶
奈何不能用讓能之言聽張濬孔緯之計許全忠舉兵¶
致太原拒命太原跋扈賊臣得以脅制朝廷讓能知勢¶
不可為但以死許國可謂大忠矣自是諸鎮交亂車駕¶
不能寧處復留兇逆之人久為輔相與巨盜畫篡逆之¶
計乃亡唐祚哀哉¶
　¶
<pb:KR2o0004_WYG_003-35b>¶
　¶
　¶
　¶
　¶
　¶
　¶
　¶
　唐史論斷卷下¶
